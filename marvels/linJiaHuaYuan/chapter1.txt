chapter1 狗王

翠蔭融融, 鶯燕啁啾. 山巒林壑, 五狗逡巡草坪, 抵至鼠穴. 為首黃獒體如彪虎, 顧盼生威, 昂首吠嘯, 眾犬應聲掘土. 鼠穴驟亂, 黃獒疾銜數鼠, 餘犬爭效. 唯毛犬懵懂, 惶竄無章, 擾潰陣法, 致群鼠奔逸. 事畢, 眾犬叱之, 不與分食. 毛犬枵腹终朝, 新來乍到, 暗生怨懟. 翠日群狗復獵, 易地布陣, 故技重施, 副首黑犬動若蛟龍, 靈猛迅捷, 助毛犬卒齧一鼠. 然黃獒餘怒未消, 仍絕其食. 黑犬憫然, 暗分半臠. 

一日大雨傾盆, 山洪暴發. 群狗奔逃下山, 至山腰斷崖處, 黃獒領頭躍過, 餘犬蓄力騰跳, 相繼登岸. 毛犬腳力不濟, 踟躕半晌不敢動身, 眼見洪濤逼來, 情急之際, 黑犬返回相救, 嘴銜其背, 凌空蹬撲, 轉體八圈, 死裡逃生. 毛犬匍匐偎蹭, 嗚噎感激, 方欲歸隊, 黃獒鬃毛豎起, 咧嘴齜牙, 怒目猙獰, 意欲驅逐. 群狗狺狺附和, 唯黑犬獨排眾議, 昂首請情. 黃獒素重黑犬, 垂耳息怒, 默然許之.

數月倏忽, 毛犬漸習獵技, 眾犬皆納. 某日再獵鼠穴, 一母狗前來協力擒鼠, 所獲頗豐, 黃獒遂容其入群. 母狗初至, 未諳規例, 黑犬數度點撥. 母狗靈慧, 旬日即熟, 暗慕風儀. 毛犬貪色, 屢遞殷勤, 然母狗心屬黑犬, 毛犬記恨念仇, 後數獵, 違抗黑犬號令, 以致圍合屢敗. 黑犬重義, 初時獨攬罪責, 然接二連三, 亦覺察毛犬蓄意為之, 不再容讓. 毛犬又叼母狗餘食, 誣黑犬犯盜. 黃獒為立威, 罰黑犬斷食. 未幾, 群犬遇獵戶於林間, 黃獒陷於羅網, 黑犬奮力相救, 誤踩獸夾, 忍痛咬斷網繩, 拖殘肢攜主而逃. 然腿傷難癒, 自此不良於行, 獵技十不存五. 後又有二狗入群, 毛犬拉幫結黨, 共排黑犬, 新犬不知前因後果, 見其跛足, 徙途常疾行棄之, 分食亦吝. 舊犬畏孤, 漸附毛犬. 終至某獵畢, 黃獒不再分與黑犬片臠. 黑犬眷念不捨, 數月不願離隊, 然飢餓難忍, 終於一暮夜踽踽獨去. 

黑犬自此浪跡天涯, 孤立無援, 形影相吊, 瘸疾加劇之餘, 搏食越發艱難, 終日怏怏鬱鬱, 迅速消瘦. 某日聞循餿食氣味入林, 晃晃悠悠, 見碎末餘食於草叢之間, 飢不擇食, 俯首急啖. 豈料前足誤踏繩樞, 倒懸而起, 掙扎片刻, 繩束入肉, 欲齧斷繩縛, 奈何體弱無力, 嘴不能搆, 求生心切, 又啃噬前臂以欲斷肢而逃, 皮肉綻而筋骨連, 終未能脫身, 血湧不止, 力竭而厥, 掛懸三日, 昏死不動. 甦後, 見丈外叢草間一伏虎金瞳如炬, 彎身蓄力待發, 黑犬大懼, 自忖必死. 伏虎縱身躍過樹隙, 攫獲山鹿, 斷其喉飲其血, 口銜鹿屍, 擺尾而去, 想來黑犬瘦如枯材, 髒臭無比, 不足為食. 又逾數日, 一少女負籮入林, 見繩懸獵物, 喜形於色, 但又見黑犬渾身汙垢結痂, 肋骨歷歷, 頓生嫌惡. 少女名冬花, 年十二, 蓬戶貧農之女. 素日入山伐木, 採蕈摘菜, 閒時自習捕獵. 數日不至, 只道獵物已失於猛獸之口, 未料猶存, 此番聊勝於無, 欲舉棍擊斃, 見黑犬哀慟, 潦倒宛如自身. 正是同為天涯淪落人, 相逢何必曾相識. 少女遂解繩而去.
